Pergráta mundo núntiat
auróra solis spícula,
res et colóre véstiens
iam cuncta dat nitéscere.
2. Qui sol per ævum prænites,
o Christe, nobis vívidus,
ad te canéntes vértimur,
te gestiéntes pérfrui.
3. Tu Patris es sciéntia
Verbúmque per quod ómnia
miro refúlgent órdine
mentésque nostras áttrahunt.
4. Da lucis ut nos fílii
sic abulémus ímpigri,
ut Patris usque grátiam
mores et actus éxprimant.
5. Sincéra præst(a) ut profluant
ex ore nostro iúgiter,
et veritátis dúlcibus
ut excitémur gáudiis.
6. Sit, Christe, rex piíssime,
tibi Patríque glória
cum Spíritu Paráclito,
in sempitérna sǽcula.

--
Amen.


h h h h h hi h h , h h h g f gh g g ;
f h h g f g g h , g g g f d f e d ::
--

